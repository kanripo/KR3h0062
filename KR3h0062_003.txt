# -*- mode: mandoku-view; -*-
#+TITLE: 秘殿珠林
#+DATE: 2015-08-24 23:16:03.925584
#+PROPERTY: ID KR3h0062
#+PROPERTY: BASEEDITION WYG    
#+PROPERTY: JUAN 提要
<pb:KR3h0062_WYG_003-1a>¶
欽定四庫全書　　　　　　子部八¶
秘殿珠林　　　　　　　　　藝術類一(書畫之屬/)¶
　　提要¶
　　　　臣等謹案¶
　　秘殿珠林二十四卷乾隆九年奉¶
　　勅撰凡¶
　　　内府所藏書畫關於釋典道教者並别為編録¶
　　　　著為此書首載¶
<pb:KR3h0062_WYG_003-1b>¶
　三朝宸翰¶
　　皇上御筆次為厯代名人書畫而附以印本繡線¶
　　　　刻絲之屬次為臣工書畫次為石刻木刻經典語¶
　　　　録科儀及供奉經像其次序先釋後道用阮孝緒七¶
　　　　録例(案七録今不傳其分類總/目載道宣廣宏明集中)其記載先書後畫先¶
　　　　冊次卷次軸用賞鑒家著録之通例而於絹本紙本¶
　　　　金書墨書水墨畫著色畫一一分别以及標題欵識¶
　　　　印記題跋髙廣尺寸亦一一詳列則較鐵網珊瑚之¶
<pb:KR3h0062_WYG_003-2a>¶
　　　　類體例更詳焉考宣和畫學分六科以佛道¶
　　　　為第一科(案事見趙彦/衛雲麓漫抄)宣和畫譜分十類以¶
　　　　道釋為第一類(案畫學稱佛道盖唐以來相/沿舊語畫譜作於林靈素用)¶
　　　　(事以後方改僧為徳/士故易其次為道釋)鄧椿畫繼分八目亦以¶
　　　　仙佛鬼神為第一目然均不必為一書至書¶
　　　　家著録則晉唐人所書經典均雜列古法帖¶
　　　　真迹之内無所區分其以書畫渉二氏者别¶
　　　　為一書實是編創始盖記載日衍而日多體¶
<pb:KR3h0062_WYG_003-2b>¶
　　　　例亦益分而益宻七畧例史記於春秋家列¶
　　　　離騷于賦家後史記别為正史離騷别為楚¶
　　　　詞文章流别以漸而増初附見而後特書往¶
　　　　往如此故諸家所録似諸史藝文志以釋道¶
　　　　為子部之一類是編所録則似釋家之列三¶
　　　　藏道家之紀七籖於四部之外各自别行古¶
　　　　畧今詳義各有當¶
　　聖人制作或創或因無非随事而恊其宜爾乾隆¶
<pb:KR3h0062_WYG_003-3a>¶
　　　　五十一年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
