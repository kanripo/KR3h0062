# -*- mode: mandoku-view; -*-
#+TITLE: 秘殿珠林
#+DATE: 2015-08-24 23:16:04.456625
#+PROPERTY: ID KR3h0062
#+PROPERTY: BASEEDITION WYG    
#+PROPERTY: JUAN 卷十六
<pb:KR3h0062_WYG_036-1a>¶
欽定四庫全書¶
秘殿珠林卷十六¶
　　貯¶
　乾清宫十六¶
　　　名人書¶
　　道氏經卷¶
　　　唐褚遂良書西昇經一卷(上等/天一)¶
　　　硬黄箋本小楷書無欵後有元和十五年嵗次¶
<pb:KR3h0062_WYG_036-1b>¶
　　　庚子閏正月甲辰朔三日丙午持平記旁有裴¶
　　　度二字葢裴晉公書也後有古印二方漫漶不¶
　　　可識前隔水押縫有雙螭宣和二璽又御書璽¶
　　　一缺其半後隔水押縫有政和璽二宣和璽一¶
　　　拖尾有内府圖書之印印一又武陵世家顧氏¶
　　　仲瑛時習齋藏書記江表黄琳美之休伯闗内¶
　　　侯印伯起諸印漢玉軸緑松軸心卷末有錢謙¶
　　　益尺牘二幅云續訓出宋人手其人學識殊平¶
<pb:KR3h0062_WYG_036-2a>¶
　　　平耳餘六卷亦可例知也二卷待秋深涼健方¶
　　　可捉筆吾意西昇經須鈎摹刻石作一小法帖¶
　　　傳世為佳謙益再拜又云嵗事刺促殊累處分¶
　　　夕公已道其詳殊非所安也消寒詩已付夕公¶
　　　繕寫可從彼索之昨和韻稿忽失之乞録一紙¶
　　　見付西昇卷意欲題數語忽忽無好懐且姑置¶
　　　之尚有種種俟促膝面談也謙益叩頭沖箋髙¶
　　　七寸三分有竒廣三尺三寸九分¶
<pb:KR3h0062_WYG_036-2b>¶
　御筆題籖籖上有乾隆宸翰小璽¶
　　　唐歐陽詢臨黄庭經一卷(上等/地一)¶
　　　唐箋本無欵姓名見記語中前隔水有瞿起田¶
　　　耕石齋真賞印一又黄雲題云黄庭經為逸少¶
　　　楷書第一向從榻本究竟未免肥瘦之嫌今觀¶
　　　歐陽率更摹本毫鋒雋發天趣盎然從此想像¶
　　　右軍運腕若優孟衣冠無從而辨操觚之士當¶
　　　自得之黄雲識下有瞿稼軒收藏印一又蔣廷¶
<pb:KR3h0062_WYG_036-3a>¶
　　　暉記云唐歐陽率更臨黄庭經宣徳二年八月¶
　　　侍書蔣廷暉鑒定前押縫有宣和璽一長字印¶
　　　一後押縫有緝熙殿寶政和二璽後隔水有賈¶
　　　似道印印一拖尾有廣運之寶璽一又後隔水¶
　　　有瞿式耜跋云唐文皇最好右軍書一時臣下¶
　　　皆極意臨摹然惟歐陽率更最能脗合此本必¶
　　　從真蹟上臨摹者故風神逼肖信希世之寶也¶
　　　向係錫山安氏秘藏今歸余畊石齋中生平鑒¶
<pb:KR3h0062_WYG_036-3b>¶
　　　賞此推第一矣古虞瞿式耜箋髙七寸五分有¶
　　　竒廣二尺八寸六分¶
　御筆題籖籖上有乾隆宸翰小璽¶
　　　唐僧懐素書老子清静經一卷(上等/元一)¶
　　　唐箋本草書欵云貞元元年八月廿有三日西¶
　　　太平寺沙門懐素藏真書時年六十一歳引首¶
　　　有天籟閣項叔子墨林秘玩子孫世昌張見陽¶
　　　通志堂藏紙記諸印前押縫有博雅堂寶藏印¶
<pb:KR3h0062_WYG_036-4a>¶
　　　宮保世家墨林外史鴛鴦湖長墨林子諸印前¶
　　　隔水有桃花源裏人家檇李子京父印隠居放¶
　　　言諸印卷前有神品會心處子京珍秘蘧廬張¶
　　　字印煮茶亭長張基之印博雅堂寶藏印宫保¶
　　　世家子孫世昌天籟閣三槐之裔退密項元汴¶
　　　印子京父印項墨林父秘笈之印項元汴氏審¶
　　　定真蹟四雲山人漸棠子安珍藏記諸印又紹¶
　　　興雙螭二璽俱缺其半又二印漫漶不可識挂¶
<pb:KR3h0062_WYG_036-4b>¶
　　　角有饑字小號卷中押縫有子京世外法寶夀¶
　　　日子京所藏有何不可墨林硯癖項氏子京長¶
　　　病居檇李墨林子若水軒墨林山人項墨林鑒¶
　　　賞章項叔子赤松仙史神竒元汴之印游方之¶
　　　外夀日墨林外史神游心賞墨林嬾叟平生真¶
　　　賞子京父印諸印中有一印三半印俱漫漶不¶
　　　可識經後有神品賢志堂印神竒寄傲子京父¶
　　　印項元汴印墨林項季子章檇李項氏世家寶¶
<pb:KR3h0062_WYG_036-5a>¶
　　　玩賢志主人見陽子珍藏記宮保世家神崧文¶
　　　房之印臨樂鄉天籟閣晝錦堂印公子月容龍¶
　　　池墨林懶叟藻字桃花源裏人家虚朗齋蘧廬¶
　　　項子京家珍藏項墨林鑒賞章明錫山安如磐¶
　　　鑒賞真蹟諸印挂角有蘇耆家藏四字又六印¶
　　　漫漶不可識又賡齋墨印一後隔水有隆慶庚¶
　　　午重裝於幻浮齋十字下有墨林硯癖癖茶居¶
　　　士桃里項墨林鑒賞章檇李項氏世家寶玩野¶
<pb:KR3h0062_WYG_036-5b>¶
　　　處西疇畊耦墨林項季子章諸印押縫有子孫¶
　　　永保墨林秘玩蘧廬游方之外墨林堂平生真¶
　　　賞子京方外元賞子京所藏諸印後有劉世昌¶
　　　跋云素師居零陵以蕉葉代書目庵曰緑天自¶
　　　敘云醉來得意兩三行醒後却書書不得又云¶
　　　人人來問此中妙懐素自云初不知皆透徹向¶
　　　上一步語所謂一拳打透虚空不為律縛者也¶
　　　禪與書會顛逸奔放宜其然哉大梁劉世昌謹¶
<pb:KR3h0062_WYG_036-6a>¶
　　　題跋前有喬氏簣成墨印一又沈周寶玩墨林¶
　　　子子京父印惠泉山樵諸印跋後有子京所藏¶
　　　項墨林鑒賞章敬齋藏法書子安珍藏記寄傲¶
　　　沈氏(印文/糢糊)家藏清玩諸印押縫有項元汴印元¶
　　　汴之印子孫永保沮溺之儔墨林子桃花源裏¶
　　　人家宮保世家諸印又文彭跋云右唐僧懐素¶
　　　草書清静經筆法髙古其為真蹟無疑先君於¶
　　　石田先生處嘗見之每與余言其妙云後有劉¶
<pb:KR3h0062_WYG_036-6b>¶
　　　世昌跋尾者是也石田沒歸鄒氏屢欲物色一¶
　　　觀不可得鄒氏沒又不知流落何處已未秋客¶
　　　有持示者精神煥發真有驟雨旋風之勢惜先¶
　　　君不得再見為恨卷後有蘇耆家藏四字耆字¶
　　　國老其父子兄弟賞鑑精確所藏法書名畫甚¶
　　　多素師自敘亦嘗在其家又有紹興小璽曽入¶
　　　思陵秘府韓平原當國時内府珍秘多入其室¶
　　　畫錦堂印是也在元為喬仲山所藏故有喬氏¶
<pb:KR3h0062_WYG_036-7a>¶
　　　簣成印僕平生最好素書所閲甚多未有如此¶
　　　之妙者也展玩累日不忍釋手因題其後而歸¶
　　　之是嵗嘉靖三十八年也長洲文彭記跋前有¶
　　　上古下今墨林煮茶亭長諸印後有退宻子京¶
　　　父印墨林山人項子京家珍藏子孫世昌子京¶
　　　父印赤松仙史諸印箋髙八寸八分廣五尺九¶
　　　寸五分¶
　　　宋髙宗臨黄庭經一卷(上等/黄一)¶
<pb:KR3h0062_WYG_036-7b>¶
　　　宋箋本無欵卷前有紹興璽一前隔水有天籟¶
　　　閣項墨林父秘笈之印梁清標印蕉林鑑定諸¶
　　　印押縫有項墨林鑑賞章墨林子若水軒古林¶
　　　神游心賞項叔子諸印又典字一經前有典字¶
　　　號三字又神品趙字松雪齋項元汴印子孫永¶
　　　保項墨林鑑賞章退宻虚朗齋平生真賞宮保¶
　　　世家曹溶鑒定書畫印楊氏家藏諸印又半印¶
　　　不可識卷中押縫有墨林墨林秘玩曹溶張羽¶
<pb:KR3h0062_WYG_036-8a>¶
　　　鈞浄因庵主諸印卷後有奉華堂趙氏子昻趙¶
　　　孟頫印天水郡圖書印神品天籟閣神游心賞¶
　　　士竒之印墨林子上古下今若水軒檇李項元¶
　　　汴印墨林山人項子京家珍藏曹溶之印鑒躬¶
　　　諸印後隔水有項子京家珍藏宮保世家曹溶¶
　　　秘玩諸印押縫有寄傲古林子京所藏項子京¶
　　　家珍藏子京墨林山人安定項子京家珍藏諸¶
　　　印拖尾有邵亨貞跋云向聞唐臨黄素黄庭為¶
<pb:KR3h0062_WYG_036-8b>¶
　　　江南法書神品每恨不獲一見邇來故老無存¶
　　　欲詢其梗槩亦不可得今觀此本以書法攷之¶
　　　當是光堯御筆所摹無疑自重華而下不能到¶
　　　也後有奉華堂印乃劉貴嬪閤所藏然(衍/)字畫¶
　　　混厚而沈著深逺而閒暇自有一種九重之上¶
　　　氣象與草澤摹倣者不可同日語觀者當求其¶
　　　學力所至勿以妍媚少之江南屢經兵燹若此¶
　　　者所存無㡬藏者寶之後世將不得而見也嚴¶
<pb:KR3h0062_WYG_036-9a>¶
　　　陵後學邵亨貞拜題跋前有天籟閣寄傲項元¶
　　　汴印子京父印項墨林父秘笈之印項叔子曹¶
　　　鑒躬氏諸印跋後有桃里子京所藏項墨林父¶
　　　秘笈之印檇李項氏世家寶玩諸印又張淏跋¶
　　　云晉書王羲之傳羲之性愛鵞山隂有道士養¶
　　　好鵞羲之故求市之道士云為冩道徳經當舉¶
　　　羣相贈羲之欣然冩畢籠鵞而歸其任率如此¶
　　　余按梁虞龢論書表云山陰曇&KR1619;村養鵞道士¶
<pb:KR3h0062_WYG_036-9b>¶
　　　謂羲之曰乆欲冩河上公老子縑素早辦無人¶
　　　能書府君能自屈書道徳兩章便合羣以奉於¶
　　　是羲之便停兩日為冩畢攜鵞去與本傳略仝¶
　　　以二書攷之黄庭似非逸少書韓退之第云數¶
　　　紙尚可博白鵞而不云何經余又攷之葢書黄¶
　　　庭經換鵞與書道徳經換鵞自是兩事道家有¶
　　　黄庭内景經又有外景經及縁身經玊軸經世¶
　　　例稱為黄庭余家舊藏右軍所書外景經一卷¶
<pb:KR3h0062_WYG_036-10a>¶
　　　云永和十二年五月廿五日在山隂縣冩又嘗¶
　　　於道藏中得務成子注外景經一卷有序云晉¶
　　　有道士好黄庭之術意專書冩嘗求於人聞王¶
　　　右軍精於草隸而性復愛白鵞遂以數頭贈之¶
　　　得其妙翰葢道徳經是偶悦道士之鵞因為之¶
　　　冩若黄庭是道士聞其善書且喜鵞故以是為¶
　　　贈而求其書此是兩事頗分明縁俱以冩經得¶
　　　鵞遂使後人指為一事李太白知其為二事故¶
<pb:KR3h0062_WYG_036-10b>¶
　　　其詩右軍一篇云右軍本清真瀟灑在風塵山¶
　　　隂遇羽客要此好鵞賓掃素冩道徳筆精妙入¶
　　　神書罷籠鵞去何曽别主人此言書道徳經得¶
　　　鵞也送賀賓客歸越一篇云鏡湖清水漾清波¶
　　　狂客歸舟逸興多山陰道士如相見應冩黄庭¶
　　　換白鵞此言書黄庭經得鵞也太白於兩詩各¶
　　　言之初未嘗誤嘉定嵗在𤣥黓涒灘仲春單父¶
　　　張淏清源識跋前有退宻檇李子京所藏項墨¶
<pb:KR3h0062_WYG_036-11a>¶
　　　林父秘笈之印子孫世昌諸印跋後有神游心¶
　　　賞項元汴印子京父印項墨林鑒賞章浄因庵¶
　　　寄傲曹鑒躬諸印跋中押縫有古林子京墨林¶
　　　山人子京父印退宻項墨林父秘笈之印宫保¶
　　　世家子京虚朗齋項子京珍藏諸印後隔水有¶
　　　蕉林梁氏書畫之印子孫世保二印拖尾後押¶
　　　縫有若水軒墨林山人項叔子墨林子子京父¶
　　　印宮保世家寄傲墨林主人項墨林父秘笈之¶
<pb:KR3h0062_WYG_036-11b>¶
　　　印諸印卷末項元汴記云宋髙宗思陵小楷書¶
　　　黄庭經名人題識明墨林項元汴謹秘箋髙八¶
　　　寸二分有竒廣三尺三寸八分¶
　　　宋楊后書度人經一卷(上等/宇一)¶
　　　素絹本小楷書凡四十二段欵識云庚午嵗十¶
　　　一月朢日皇后妾楊氏敬書有楊姓之章坤卦¶
　　　二印卷中經文每段俱有著色繪像無欵類宋¶
　　　畫院本卷前有蒼巖子印一後有梁清標印蕉¶
<pb:KR3h0062_WYG_036-12a>¶
　　　林居士二印又半印漫漶不可識前隔水有蒼¶
　　　巖子梁清標玊立氏印章蕉林秘玩二印拖尾¶
　　　有蒼巖子觀其大畧二印卷中押縫有河北棠¶
　　　邨印凡二絹髙九寸三分廣四丈二尺三寸八¶
　　　分¶
　　　宋張即之書清静經一卷(上等/宙一)¶
　　　素箋本楷書欵識云張即之七十嵗冩寳祐三¶
　　　年嵗在乙夘秋七月甲寅引首有許初篆書樗¶
<pb:KR3h0062_WYG_036-12b>¶
　　　寮真蹟四大字欵云後學呉郡許初敬題前有¶
　　　九如清玩信公珍賞真玩會候珍賞公字諸印¶
　　　前隔水有也園珍賞東平槐庭清玩耿㑹侯鑒¶
　　　定書畫之章千山耿信公書畫之章御賜忠孝¶
　　　堂長白山索氏珍藏諸印卷前有㑹侯珍藏印¶
　　　一押縫有勃海主人珍藏半古軒珍賞二印又¶
　　　寳之半印卷中押縫有半古軒會侯珍藏瞻衮¶
　　　堂諸印又雪舫耿嘉祚湛恩記丹誠耿會侯鑑¶
<pb:KR3h0062_WYG_036-13a>¶
　　　定書畫之章諸印經後有友古軒也園索氏収藏¶
　　　書畫湛恩鼎印雪舫嘉祚忠徹瞻衮堂袁氏珍玩¶
　　　子孫保之諸印卷後史嵩之跋云樗寮以清静心¶
　　　冩清静經觀其所書知其所存矣寳祐乙夘十二¶
　　　月甲子史嵩之題跋前有忠徹印一後有琴書堂都¶
　　　尉耿信公書畫之章二印後隔水有阿爾喜普之印¶
　　　樂庵湛恩記漢水耿㑹侯書畫之章雪舫湛恩記¶
　　　湛恩鼎印樂琴書以消憂也園珍賞諸印押縫有半¶
<pb:KR3h0062_WYG_036-13b>¶
　　　古軒珍賞勃海主人珍藏二印拖尾樓鑰跋云清¶
　　　静一經亦吾儒正心之學也獨患不能常耳至哉混¶
　　　元氏之言曰常應常静常清静矣人之一心未應物¶
　　　前能清静易既應物後能清静難應而能清是¶
　　　名常清應而能静是名常静心果有常則公之¶
　　　説亦可治齊相漢不能常焉則雖大學一書亦¶
　　　難以治國平天下樗寮筆是經余復作是語試以¶
　　　此諗樗寮當亦以為然寳祐丙辰重五日樓鑰題¶
<pb:KR3h0062_WYG_036-14a>¶
　　　又鄭清之跋云道之有常之謂經而以清静名¶
　　　何以哉清者無溷雜静者無罔動三才之道不¶
　　　能外此也第出於黄老之口氣寓意亦少異焉¶
　　　彼之清清而虚彼之静静而寂其如吾道之清¶
　　　之静萬理明浄者乎能徇清静之名體清静之¶
　　　實企足無己不患不優入聖賢田地矣雖然吾¶
　　　亦不能强自深淺也所觀厯陽張氏甫染翰風¶
　　　致之妙如坐雲霄而覩星辰之燦然者快心驚¶
<pb:KR3h0062_WYG_036-14b>¶
　　　魄有不容自己於欣慕也噫鄭清之拜書又呉¶
　　　志淳跋云經因書而顯書因經而傳二者若相¶
　　　爲倚也樗寮翁為老氏行易世知己不特心其¶
　　　心而又迹其迹亦可見天地之間功業文字彼¶
　　　存者亡亡而此亡者存存矣所以致諸公手筆¶
　　　形容之善亦安知不與樗寮一其志乎是爲識¶
　　　曹南呉志淳又虞淳熙跋云柱下史倚青牛出¶
　　　五千言已入青羊之肆又出清静一經馬山侗¶
<pb:KR3h0062_WYG_036-15a>¶
　　謂清心源静氣海將是北宗元派矣温夫七十¶
　　肘問有神儻早服此二字符耶史子由居閒一¶
　　紀鄭徳源安晚漁莊樓大防致柔少剛慕年精¶
　　敏絶人何必誦所著玉斧十龜萬夀百卷已信¶
　　與温夫臨摹此經如出一手不甘作屏風脚矣温¶
　　夫墨妙在武林惟景徳永明二額師李北海而¶
　　㣲見丁頭鼠尾此獨倣禇登善肌理榮枯枿八¶
　　角垂芒光射蕭臺玉局猶錚錚也忠徹唐舉之¶
<pb:KR3h0062_WYG_036-15b>¶
　　流復於象形具此賞鑒當相字時亦知落烏程¶
　　沈郎手不温夫往仕烏程更留神蹟沈郎得之¶
　　既尊性命兼獲至寳翻笑米顛据舷浪語耳&KR1903;¶
　　子虞淳熈書樓鄭呉三跋前俱有忠徹印虞跋¶
　　後有耿會侯鑑定書畫之章印一跋中押縫有¶
　　半古軒半古軒珍賞勃海主人珍藏印凡七箋¶
　　高八寸七分廣七尺六寸五分¶
　御筆題籖籖上有乾隆宸翰小璽¶
<pb:KR3h0062_WYG_036-16a>¶
　　　元趙孟頫書黄庭經一卷(上等/洪一)¶
　　　宋箋本欵識云皇慶元年春正月水晶宫道人¶
　　　載書下有趙氏子昻印一後有陳氏子子孫孫¶
　　　永寳之印一前有大雅玩寳二印卷高六寸有¶
　　　奇廣二尺五寸有奇¶
　　　元趙孟頫書黄庭經一卷(上等/洪二)¶
　　　素絹本前有老子像著色畫前欵云周李老&KR1451;¶
　　　撰晉王羲之書呉興趙孟頫臨并畫前有書畫¶
<pb:KR3h0062_WYG_036-16b>¶
　　　舫雙螭古(漫漶/)周氏于舉圖書諸印後欵云水¶
　　　晶宫道人校閲尾有㑹心湖陽二半印後隔水¶
　　　有趙氏子昻天水郡圖書印二印引首有灑金¶
　　　素箋金書宣徳元年三月三日重裝十字後有¶
　　　子孫億世家傳之寳侍講學士之章二印前後¶
　　　隔水有一印漫漶不可識拖尾王錫爵題云上¶
　　　清有仙客游世等空虚養成丹竈火讀罷黄庭¶
　　　書翛然遺世氛高卧白雲居白雲何悠悠長日¶
<pb:KR3h0062_WYG_036-17a>¶
　　䕶茒廬澗影同淡蕩天光隨轉移卷舒閒自得¶
　　道心與之俱隠几朝元去逍遥恣所如石牀翻¶
　　蝶夢絳闕迴羽車欲躡松喬跡𣺌𣺌正愁予王¶
　　錫爵後有永傳為褒忠世家所寳黄氏子印二¶
　　印絹高九寸三分廣三尺六寸三分¶
　御筆題籖籖上有乾隆宸翰小璽¶
　　元趙孟頫書道徳經上下二卷合卷(上等/洪三)¶
　　宋箋本小楷書上卷金絲九十三行欵識云皇¶
<pb:KR3h0062_WYG_036-17b>¶
　　慶二年嵗在癸丑暮春之初呉興趙孟頫書有¶
　　趙氏子昻天水郡圖書印二印引首有天籟閣¶
　　王永寧印若水軒項子京家珍藏染翰齋珍藏¶
　　子京項墨林父秘笈之印子孫世昌諸印又一¶
　　印漫漶不可識又三印俱缺其半存静因田疇¶
　　墨林六字經前圓光泥金畫老子像有趙字大¶
　　雅蘧廬南禺世史堯封項氏子京項元汴氏審¶
　　定真跡王永寜印項叔子項墨林鑑賞章世外¶
<pb:KR3h0062_WYG_036-18a>¶
　　法寳項墨林鑑賞法書名畫墨林項季子章有¶
　　何不可鳯字沈民則侍講學士之章神品神奇¶
　　子孫保之染翰子孫永保彭城禧字劉延伯氏¶
　　子京墨林子諸印又委字収藏號一又四印不¶
　　可識又二印缺其半存亭長裏人家五字又長¶
　　字印㣲缺卷中押縫有合同神品墨林長字諸¶
　　印卷後有墨林秘玩神品天官考功大夫印煑¶
　　茶亭長神游心賞豐人叔氏呉延美印退密古¶
<pb:KR3h0062_WYG_036-18b>¶
　　桂堂子孫永保忠定公之後清樾吟窩墨林秘¶
　　玩子孫世昌子京珍秘宇宙間之至寳南禺世¶
　　史雲山玩易樓池塘春草伯曼雲蘿館印震澤¶
　　張氏桐柏山人桃里染翰長安平生真賞彭圖¶
　　逸民項元汴氏審定真蹟禧字劉延伯氏宋贈¶
　　禮部尚書繼封縉雲郡朗和侯諡清敏府君十¶
　　有四世子孫五湖張森三呉張氏書畫舫伯明之¶
　　印子京所藏諸印又四印不可識又長字田¶
<pb:KR3h0062_WYG_036-19a>¶
　　　疇二半印下卷金絲一百一十五行欵識云癸¶
　　　丑四月集賢侍講學士中奉大夫趙孟頫書下¶
　　　有趙氏子昻天水郡圖書印二印經前有趙字¶
　　　大雅神品鳯字來儀齋子京珍秘染翰元汴墨¶
　　　林山人項子京家珍藏墨林諸印又二印缺其¶
　　　半惟長字可辨卷中押縫有合同神品子京長¶
　　　字諸印卷後有墨林秘玩彭城劉延伯氏元汴¶
　　　之印清敏公家王永寜印寄傲宇宙間之至寳¶
<pb:KR3h0062_WYG_036-19b>¶
　　　天籟閣禧字子孫永保項叔子神品染翰世外¶
　　　法寳項元汴印項墨林父秘笈之印諸印又二¶
　　　印缺其半惟長字墨林三字可辨又一印漫漶¶
　　　不可識拖尾有豐道生跋云自唐開元書法漸¶
　　　壞逮宋南渡古法盡亡趙承㫖獨擅中興之功¶
　　　此卷道徳經圓勁飄逸直與右軍黄庭並驅爭¶
　　　先衡山文待詔以小楷妙天下平生惟學此耳¶
　　　非墨林子好古愽雅未易精鑒也珍重珍重嘉¶
<pb:KR3h0062_WYG_036-20a>¶
　　靖四十三年五月朢日南禺世史豐道生題跋¶
　　前有子京珍秘項元汴氏審定真跡宫保世家¶
　　檇李項氏世家寳玩瞻近堂收藏印道生之印¶
　　平生真賞染翰神品諸印又一印漫漶不可識¶
　　又一印缺其半跋後有呉治之印學甫二印卷¶
　　尾有嘉靖三十七年項元汴珍賞十一字箋高¶
　　八寸七分上卷廣四尺一寸六分下卷廣四尺¶
　　一寸五分籖題元趙松雪楷書道徳經真跡瞻¶
<pb:KR3h0062_WYG_036-20b>¶
　　近堂重裝珍藏有長安小印葢邢侗筆也¶
　　元趙孟頫書道徳經一卷(上等/洪四)¶
　　宋箋本楷書欵識云延祐四年嵗在丁巳三月¶
　　朢集賢學士資徳大夫趙孟頫書下有趙孟頫¶
　　印趙氏子昻二印又冶溪漁隠印缺其半前有¶
　　趙字大雅松雪齋圖書印三印卷中押縫有合¶
　　同印凡三拖尾王稺登跋云趙榮禄本呉興人¶
　　予客呉興日見諸好事家所藏皆贋迹即有真¶
<pb:KR3h0062_WYG_036-21a>¶
　　本不過短篇小牘殘墨數行耳文夀承先生為¶
　　苕博士每舉此向予拊掌不謂朱太傅家五千¶
　　言乃為姚伯道所得豈特為呉興人增色亦當¶
　　為趙魏公吐氣矣後有予書葢在穆廟臨御初¶
　　年今為萬厯庚子屈指三十四伏臘而余且颯¶
　　然老矣伯道索重題感而書此真若盧生支枕¶
　　與房相窺罋時也是年二月朔穉登再書又跋¶
　　云趙承㫖書道徳經余嘗見三本皆真跡一在¶
<pb:KR3h0062_WYG_036-21b>¶
　　王箕泉太守家一在黄懋父處後歸項子京一¶
　　在朱太傅家乃宜興洑溪徐文靖公物即此本¶
　　也昔在燕都與文愽士夀承在太傅緑䕃亭品¶
　　隲法書余謂王本蕭疎項本古逺兼而有之當¶
　　在此本太傅及夀承謂余言良是今不知何縁¶
　　流落於此王謝堂前烏衣鳥飛入民家葢千古¶
　　已然矣隆慶改元三月上已太原王穉登謹書¶
　　跋後有蒼巖子蕉林居士二印又有萬厯五年¶
<pb:KR3h0062_WYG_036-22a>¶
　　　秋八月呉郡湯傑重裝於樂志堂中十八字箋¶
　　　高七寸五分廣一丈四尺八寸三分¶
　　　元趙孟頫書道徳經一卷(上等/洪五)¶
　　　磁青箋本泥金行楷書欵識云老子道徳五千¶
　　　言義甚博而深非聖人不能道識者愛之貴和¶
　　　法師以泥金而求予書不知所重而能然哉延¶
　　　祐三年六月廿四日翰林學士承㫖榮禄大夫¶
　　　知制誥兼修國史三教弟子呉興趙孟頫焚香¶
<pb:KR3h0062_WYG_036-22b>¶
　　　識上鈐趙氏子昻松雪齋二印引首有脱脱木¶
　　　兒楷書翰林妙筆四大字欵署脱脱木兒前有¶
　　　寳玩印一經前有皇帝圖書寳玩之記好學孔¶
　　　孟二璽又雅素鈐字二印卷中押縫俱有中正¶
　　　鈐字二印凡五十九又萬厯之璽璽一經後有¶
　　　正心誠意御府圖書寂然不動感而遂通三璽¶
　　　拖尾虞集𨽻書跋云道徳經老子言道徳之藴¶
　　　趙承㫖與貴和道誼甚篤故為書此亦自神妙¶
<pb:KR3h0062_WYG_036-23a>¶
　　與之相稱誠可作萬世之寳也青城山樵跋前¶
　　有日麗中天之寳璽一又張翥跋云趙文敏公¶
　　書法晉人此卷是公所書虞伯生謂可以稱道¶
　　徳誠確論也張翥又宋克跋云余觀趙公書多¶
　　矣未有此卷之尤神妙也保之保之東呉宋克¶
　　跋箋高九寸一分廣三丈三尺七寸三分¶
　　元趙孟頫書道徳經一卷(上等/洪六)¶
　　磁青箋本泥金小楷書欵識云大徳九年十月¶
<pb:KR3h0062_WYG_036-23b>¶
　　既朢呉興趙孟頫沐手敬畫并書後有趙氏孟¶
　　頫子昻泥金二印經首有趙字松雪齋泥金二¶
　　印後有柯九思印一卷前有老子授經圖泥金¶
　　畫圖上隸書老子小傳畫首有神品金印又柯¶
　　九思印一又一印不可識畫後有王冕印一箋¶
　　高六寸六分廣六尺三寸七分¶
　御筆題籖籖上有乾隆宸翰小璽¶
　　元趙孟頫書道徳經一卷(上等/洪七)¶
<pb:KR3h0062_WYG_036-24a>¶
　　　磁青箋本泥金行楷書欵識云至正元年九月¶
　　　十九日翰林院學士承㫖榮禄大夫知制誥兼¶
　　　修國史呉興趙孟頫書下有趙氏子昻松雪齋¶
　　　二印引首有虞集隸書金書道徳四大字欵識¶
　　　云至正十年九月十三日青城山樵虞集隸古¶
　　　於白雲堂前有世家印一經後有魏國世家開¶
　　　國伯世家趙奕趙氏仲光鄧文原印張伯雨父¶
　　　藏真宋克私印栁莊諸印拖尾黙齋跋云道徳¶
<pb:KR3h0062_WYG_036-24b>¶
　　　經五千言為老子所作其言甚該博誠仙家聖¶
　　　人之言也想趙文敏公泥金作書之時意涉虚¶
　　　無故其書翩然若神此又非常時所書可比余¶
　　　聞孫過庭云王右軍書樂毅與黄庭氣象不同¶
　　　觀此軸信然既識而藏之可不寳諸翰林黙齋¶
　　　箋高七寸五分有奇廣三丈七尺有奇¶
　　　元趙孟頫書老子一卷(上等/洪八)¶
　　　宋箋本楷書欵識云老子書八十一章以九為¶
<pb:KR3h0062_WYG_036-25a>¶
　　　節而又重之以九合天地自然之數命之曰道¶
　　　徳經其言精瑩粹美有金寳之光下卷四十四¶
　　　章著徳之用為多徳者得也行道而有所得之¶
　　　謂也然名雖為得實無所得逺自天道邇極人¶
　　　事上自天子下至庶人可以榮富可以貧賤可¶
　　　以用世可以退隱皆以不得為得得之實故曰¶
　　　無為曰自然而參極乎宇宙事物之常變㒺不畢¶
　　　具至於養智藏用蓄威昭徳斂精自保之法¶
<pb:KR3h0062_WYG_036-25b>¶
　　　推之以保國保天下此理尤致心焉後世以偏¶
　　　曲之見註釋愈多而愈失其㫖至有妄為句讀¶
　　　大悖經義者孟頫深見其謬悉與去之重為繕¶
　　　寫庶不失其初以俟深於道徳者攷訂焉此必¶
　　　熟玩深察心領神㑹自然知之不當與淺見寡¶
　　　聞道也辛亥閏七月集賢侍讀學士中奉大夫¶
　　　趙孟頫書下有趙孟頫印印一經首有大雅松¶
　　　雪齋二印又跋云學書之法不可大拘不拘則¶
<pb:KR3h0062_WYG_036-26a>¶
　　弱不可太放太放則失古人之意不拘不放能¶
　　謹而不失之弱任而不失之放斯得之矣徐繼¶
　　真書道徳經世惟見其上本所謂徳經者殆缺¶
　　焉余臨其上卷而補作此卷恐失拘且放也觀¶
　　者當以意外求之越又二年子昻重題此跋首¶
　　有趙字印一下有趙氏子昻天水郡圖書印二¶
　　印箋高七寸五分廣一丈八寸三分¶
　　元趙孟頫書金丹四百字一卷(上等/洪九)¶
<pb:KR3h0062_WYG_036-26b>¶
　　磁青箋本泥金行楷書欵識云夫神仙之道自¶
　　古有之觀黄帝老君王子喬皆有相承自漢唐¶
　　以至于今代不乏人此必天資頴敏才力過人¶
　　然後能為之今之迂儒惟攻文字干禄之學而¶
　　不能窺其門牆則曰天地之間有萬物孰不有¶
　　生孰不有死觀夫春焉而物生夏焉而物齊秋¶
　　焉而物衰冬焉而物死而歸藏矣此言固有理¶
　　然而黄帝之白日飛昇與夫賢之相繼而仙者¶
<pb:KR3h0062_WYG_036-27a>¶
　　可厯厯而指數也故朱晦翁見白玉蟾之神變¶
　　而形諸詩曰刀圭一入口白日生羽翰我欲往¶
　　從之脱屣亮非難然則晦翁非不用心於是者¶
　　也余亦篤信斯道但壯年時縻於廪禄至于今¶
　　日悔之遲也松江夏徳俊天資秀敏讀儒書有¶
　　名於時近遇真人呉全節指示金丹四百字用¶
　　工之序似乎有得而甚保之至大四年七月朢¶
　　後四日爛金為泥特顧余於水精宫求書以傳¶
<pb:KR3h0062_WYG_036-27b>¶
　　萬世是余同道者樂為書一過也三教弟子趙¶
　　孟頫頓首識箋高九寸九分廣二丈一尺六寸三¶
　　分¶
　　元趙孟頫書隂符經一卷(上等/洪十)¶
　　元仿澄心堂箋本小楷書欵識云大徳五年仲¶
　　夏六月奉道弟子呉興趙孟頫謹冩下有趙氏¶
　　子昻趙孟頫印二印經前有大雅印一後有怡¶
　　齋珍玩嚴澂天池山人臣圻石颿嚴圻之印諸¶
<pb:KR3h0062_WYG_036-28a>¶
　　印箋高六寸三分廣一尺五寸七分¶
　　元蕭宗元隸書道徳經一卷(上等/荒一)¶
　　宋箋本隸書欵識云至正十五年嵗次乙未天¶
　　中節日弟子蕭善齊焚香敬書下有宗元子從善¶
　　書印二印經前有篆書道徳經三字下有妙品¶
　　朱之赤鑒賞第一希有明安國玩諸印後有¶
　　眀安國玩呉興王齊賞鑒過物休寧朱之赤珍¶
　　藏圖書諸印卷尾有神物䕶持朱卧庵収藏二¶
<pb:KR3h0062_WYG_036-28b>¶
　　印箋高八寸一分廣一丈六尺有竒¶
　御筆題籖籖上有乾隆宸翰小璽¶
　　眀董其昌書黄庭經一卷(上等/日一)¶
　　宣徳黄表箋本楷書欵識云右軍書如鳯翥鸞¶
　　迴跡似奇而反正今世所傳黄庭經乃王著摹¶
　　不無習氣余以内景筆法參合為之董其昌下¶
　　有董氏元宰印一箋高一尺三寸九分廣五尺¶
　　七寸五分¶
<pb:KR3h0062_WYG_036-29a>¶
　御筆題籖籖上有乾隆宸翰小璽¶
　　眀董其昌書旁釋聖母帖一卷(上等/日二)¶
　　素綾本草書通卷俱旁釋小楷欵識云懷素書¶
　　以聖母帖為最乃全類右軍骨肉匀稱自叙太¶
　　瘦亦逺前規字不可讀因為旁釋學狂草者請¶
　　從此入董其昌下有董其昌印知制誥日講官¶
　　二印卷首有元賞齋印一高八寸五分有竒廣¶
　　一丈二尺四寸四分¶
<pb:KR3h0062_WYG_036-29b>¶
　¶
　¶
　¶
　¶
　¶
　¶
　¶
秘殿珠林卷十六¶
