# -*- mode: mandoku-view; -*-
#+TITLE: 秘殿珠林
#+DATE: 2015-08-24 23:16:04.420397
#+PROPERTY: ID KR3h0062
#+PROPERTY: BASEEDITION WYG    
#+PROPERTY: JUAN 卷十五
<pb:KR3h0062_WYG_034-1a>¶
欽定四庫全書¶
秘殿珠林卷十五¶
　　貯¶
　乾清宫十五¶
　　　名人書¶
　　道氏經冊¶
　　　宋髙宗書度人經一冊(上等/天一)¶
　　　宋箋本楷書度人經三卷之一無欵前後有紹¶
<pb:KR3h0062_WYG_034-1b>¶
　　　興聨璽末頁經名下有方壺外史方璽第一幅¶
　　　第八幅有乾坤卦璽第五幅第十六幅第二十¶
　　　三幅第三十一幅有方壺外史璽每頁右幅有¶
　　　白宗奐李嵩白描圖像末幅挂角欵署臣白宗¶
　　　奐臣李嵩七字圖中分註經語亦宋髙宗筆後¶
　　　有𢎞治癸亥九月既朢長洲吳寛觀十三字吳¶
　　　門楊循吉五字又文徴明跋云宋思陵翰墨志¶
　　　云余自晉魏以來至六朝筆法無不臨摹或蕭¶
<pb:KR3h0062_WYG_034-2a>¶
　　　散或枯瘦或遒勁而不回或秀異而特立衆體¶
　　　備於筆下意簡猶存於取舍初若食蜜喉間少¶
　　　甘則已末則如食橄欖真味乆愈有在故尤不¶
　　　忘於心手頃自束髪即喜攬筆作字屢易典刑¶
　　　而心所嗜者固有在矣凡五十年間非大利害¶
　　　相妨未始一日捨筆墨也故鋭意學書多歴年¶
　　　所無不臻妙今觀所書度人經深得唐人餘習¶
　　　而豪邁過之雖無年月可攷而前後有紹興二¶
<pb:KR3h0062_WYG_034-2b>¶
　　　璽及乾卦等印可據圖則文樞院學士白宗奐¶
　　　三朝畫史李嵩應制之作欵識稱臣云筆墨蒼¶
　　　勁典雅有法敬閲之間令人頓生歡喜曽為賈¶
　　　平章所藏而有悦生秋壑圖記徴明又見度人¶
　　　經有褚河南書閻博陵繪其像此書亦有唐人¶
　　　風韻乃師其意耶當為宸翰中第一希世奇寶¶
　　　也時嘉靖乙未八月長洲文徴明謹書首幅有¶
　　　沖元煮字生二印畫幅右角半印不可識又第¶
<pb:KR3h0062_WYG_034-3a>¶
　　　一幅第五幅第十五幅第三十五幅俱有悦生¶
　　　印首幅末幅俱有秋壑印簽題宋髙宗御書靈¶
　　　寶度人經旁註文樞院學士白宗奐三朝畫史¶
　　　李嵩合作圖類元明人筆計畫三十九幅字三¶
　　　十九幅幅髙九寸廣九寸三分俱書畫幅相對¶
　　　中有通連者書畫各一幅書幅廣一尺九寸畫¶
　　　幅廣九寸五分¶
　　　元趙孟頫書度人經一冊(上等/地一)¶
<pb:KR3h0062_WYG_034-3b>¶
　　　素箋印紅格本楷書中有管公樓三字旁有仲¶
　　　姬手集四字葢孟頫妻管道昇製以書文集紙¶
　　　也欵云三教弟子趙孟頫書下有天水郡圖書¶
　　　記印前有松雪齋印第四幅有趙字印前副頁¶
　　　有老子像欵識云大徳五年春日弟子趙孟頫¶
　　　製下有趙氏子昻印欵字印章俱與冊中真跡¶
　　　不同葢後人補作計十九幅幅髙七寸有奇廣¶
　　　九寸三分¶
<pb:KR3h0062_WYG_034-4a>¶
　　　元趙孟頫書玊樞經一冊(上等/地二)¶
　　　金粟箋本小楷書欵云吳興趙孟頫焚香敬書¶
　　　下有大雅趙氏子昻二印前有趙字印後有江¶
　　　上笪氏圖書印計二十七頁頁髙三寸六分廣¶
　　　三寸四分¶
　　　按内府趙孟頫真跡甚多此冊時為精妙方知¶
　　　上下五百年縱横一萬里不為虚譽¶
　　　元趙孟頫書金丹訣一冊(上等/地三)¶
<pb:KR3h0062_WYG_034-4b>¶
　　　素箋本楷書欵識云大徳改元六月廿五日松¶
　　　雪道人書下有大雅趙氏子昻趙孟頫印三印¶
　　　前有大雅印一後有于統之印印一又半印不¶
　　　可識末有濟南邢侗鑒定真蹟八字計十四幅¶
　　　幅髙七寸八分廣四寸八分¶
　　　元趙孟頫書道徳經一冊(上等/地四)¶
　　　磁青箋本泥金行書欵識云老子道徳經六十¶
　　　七章五千言詞博而義精雖神仙家語實切於¶
<pb:KR3h0062_WYG_034-5a>¶
　　　人倫之用奈何淺學迂儒笑而彼之全節吳尊¶
　　　師學其學敎其敎所得為不少矣余故為之書¶
　　　一過也至大三年十月晦日翰林院侍講學士¶
　　　承㫖榮禄大夫知制誥兼修國史趙孟頫拜誌¶
　　　上鈐趙氏子昻印一前有項篤夀印琳印黄美¶
　　　之氏少谿主人又項篤夀印黄氏淮東書院圖¶
　　　籍項氏孔彰聖謨諸印幅中押縫有黄美之氏¶
　　　印九琳印印九篤夀印十七葉正本印印十第¶
<pb:KR3h0062_WYG_034-5b>¶
　　　三十幅有項聖謨胥山樵項伯子諸印後有項¶
　　　氏孔彰心賞秘印天籟閣中文孫就李項篤夀¶
　　　印項子長父鑒定黄琳美之休伯諸印計三十¶
　　　一幅幅前空磁青紙七寸五分髙七寸六分廣¶
　　　一尺二寸有奇¶
　　　明文徴明書黄庭經一冊(上等/元一)¶
　　　墨箋本泥金書欵識云嘉靖癸丑仲春既朢長¶
　　　洲文徴明臨下有文徴明印印一計十六幅髙¶
<pb:KR3h0062_WYG_034-6a>¶
　　　五寸一分廣二寸四分有奇¶
　　　明董其昌臨黄庭經一冊(上等/黄一)¶
　　　朝鮮鏡光箋本經尾有背臨黄庭外景經七字¶
　　　欵識云黄庭經為右軍換鵞經相傳已乆又有¶
　　　謂換鵞乃道徳經太白詩可據而華陽隱居與¶
　　　梁武帝書已有黄庭之評己孫過庭亦唐時書¶
　　　家稱黄庭者不一而足乃今世所傳石刻字形¶
　　　大小各本不同何論用筆吾家藏宋榻師古齋¶
<pb:KR3h0062_WYG_034-6b>¶
　　　帖宋髙宗刻於大内字形稍開拓元人稱為越¶
　　　州石氏本較之寶晉齋絳帖等頗異然以為右¶
　　　軍跡未必可信況換鵞何據也吾輩但向官奴¶
　　　玊潤禊帖見其風韻神情不落唐人蹊徑自成¶
　　　一家足矣董其昌下有董其昌印計六頁頁髙¶
　　　七寸五分廣七寸八分¶
　　　明董其昌書隂符經一冊(上等/黄二)¶
　　　朝鮮鏡光箋本楷書欵識云甲子十月九日書¶
<pb:KR3h0062_WYG_034-7a>¶
　　　其昌後有其昌太史氏二印前有子字小方印¶
　　　又前有松石一幅後有寒樹山亭一幅無欵審¶
　　　定之皆其昌筆也計五頁頁髙八寸廣八寸五¶
　　　分¶
　御筆題籖籖上有乾隆宸翰小璽¶
　　　明董其昌書煉陽訣一冊(上等/黄三)¶
　　　素箋本行書無欵實其昌手筆計十幅幅髙八¶
　　　寸四分廣三寸一分¶
<pb:KR3h0062_WYG_034-7b>¶
　御筆題籖籖上有乾隆御筆小璽¶
　　　明董其昌書三元妙經一冊(上等/黄四)¶
　　　朝鮮鏡光箋本楷書欵識云大明天啓四年十¶
　　　一月十五朝賀聖夀之次日書竟又跋云趙吳¶
　　　興所書道釋經甚多獨遺此經乃傳持者無論¶
　　　通都大邑而京師尤甚朱萬年發願勒石流通¶
　　　冀承福力解疾延生故為書此董其昌識無印¶
　　　計二十二頁頁髙九寸七分廣八寸四分¶
<pb:KR3h0062_WYG_034-8a>¶
　　　明董其昌書清静經一冊(上等/黄五)¶
　　　朝鮮箋本楷書無欵後草書唐人七律二首欵¶
　　　識云丙子六月祈雨有應信宿清隂展讀杜詩¶
　　　書七言律二首八十二翁元宰識下有董元宰¶
　　　宗伯學士二印計十二幅幅髙七寸五分廣四¶
　　　寸¶
　　　明董其昌臨栁公權清静經一冊(上等/黄六)¶
　　　朝鮮箋本楷書無欵識云栁誠懸書小楷清静¶
<pb:KR3h0062_WYG_034-8b>¶
　　　經筆法與顔魯公相似今藏義興吳光禄家余¶
　　　以己參合書之以俟鑒者後書顔真卿宋廣平¶
　　　碑側記欵識云顔魯公得筆於張長史又深學¶
　　　獻之此宋廣平神道碑側記用筆挺勁處又放¶
　　　和緩兼之真不可及董其昌臨并識下有宗伯¶
　　　學士董氏元宰二印計十頁頁髙九寸八分廣¶
　　　一尺一寸有竒¶
　　　名人書¶
<pb:KR3h0062_WYG_034-9a>¶
　　道氏經冊¶
　　　唐褚遂良臨道徳經一冊(次等/天一)¶
　　　素絹本欵識云右道徳經乃晉王羲之遺山隂¶
　　　劉道士書道士以鵞羣獻右軍者是也歴宋齊¶
　　　梁陳四朝今入秘府遂良備員内省因得厠觀¶
　　　敬記其後貞觀十五年三月廿八日諫議大夫¶
　　　知起居注褚遂良書計四十七幅¶
　　　元趙孟頫書道徳經一冊(次等/地一)¶
<pb:KR3h0062_WYG_034-9b>¶
　　　素箋本欵識云元貞二年仲夏避暑玊山草堂¶
　　　書吳興趙孟頫前有黑絹本泥銀畫授經圖欵¶
　　　云授經圖吳興趙孟頫製後有危素跋一計五¶
　　　十一幅¶
　　　元趙孟頫書道徳經二冊(次等/地二)¶
　　　磁青箋本泥金楷書欵云吳興弟子趙孟頫敬¶
　　　書前有老子像後有徐甲像俱泥金畫上冊計¶
　　　二十九頁下冊計三十四頁¶
<pb:KR3h0062_WYG_034-10a>¶
　　　元趙孟頫書太上感應篇一冊(次等/地三)¶
　　　磁青箋本泥金楷書後附真西山序欵識云皇¶
　　　慶元年十二月朔日吳興趙孟頫熏沐敬書計¶
　　　八頁¶
　　　元趙孟頫書玊樞經一冊(次等/地四)¶
　　　磁青箋本泥銀書欵識云恭覩九天玊樞寶經¶
　　　一卷辭文隠奥功徳宏深開悟羣迷救度諸厄¶
　　　於是手寫此經永傳於世至心受持者獲福無¶
<pb:KR3h0062_WYG_034-10b>¶
　　　量云吳興趙孟頫書後有董其昌孫孟芳二跋¶
　　　計四十三幅¶
　　　元揭徯斯書玊皇經三冊(次等/元一)¶
　　　磁青箋本泥金楷書無欵後趙孟頫跋一跋中¶
　　　敘掲徯斯書經顛末上冊前有玊皇像欵云清¶
　　　河張渥敬寫下冊後有䕶法像俱泥金畫上冊¶
　　　計三十六頁中冊計二十九頁下冊計二十七¶
　　　頁¶
<pb:KR3h0062_WYG_034-11a>¶
　　　元虞集書五斗經一冊(次等/黄一)¶
　　　素箋本楷書欵識云天厯三年正月十二日侍¶
　　　書學士臣虞集奉勅書無印經中真君像附見¶
　　　白描畫計一百五頁¶
　　　明文徴明書清浄經内景經外景經合冊(次等/宇一)¶
　　　墨箋本泥金楷書欵識云嘉靖壬子仲春之朔¶
　　　予焚香静室神明其慮齋沐研金拜倣晉右軍¶
　　　黄庭筆意每晨端肅手書數百字浹旬而成因¶
<pb:KR3h0062_WYG_034-11b>¶
　　　延仇實父寫老耼像於首供之齋頭以便恭誦¶
　　　奉道弟子長洲文徴明識今按經前無仇英繪¶
　　　老子像有董其昌跋一計三十四頁¶
　　　明文徴明書道徳經一冊(次等/宇二)¶
　　　墨箋本泥金楷書欵識云嘉靖改元嵗在壬午¶
　　　清和月上弦前二日奉道弟子長洲文徴明熏¶
　　　沐拜書前有老子像泥金畫計三十三頁¶
　　　明朱射陂書金丹四百字一冊(次等/宙一)¶
<pb:KR3h0062_WYG_034-12a>¶
　　　素箋本行楷書欵識云己酉重陽後二日自平¶
　　　望回舟至莘老鋪書射陂下三字不可識計十¶
　　　三頁¶
　　　明祝允明臨黄庭經一冊(次等/洪一)¶
　　　磁青箋本泥金書欵識云正徳庚辰春月余暇¶
　　　坐小齋展閲右軍黄庭遂研金對臨愧不能仿¶
　　　彿羲之萬一耳枝山祝允明謹識前有仇英磁¶
　　　青箋本著色畫老子像泥金隸書元宗御賛欵¶
<pb:KR3h0062_WYG_034-12b>¶
　　　云弟子仇英并寫後有王世貞跋一胡若愚跋¶
　　　二計十一幅¶
　　　明董其昌書黄庭内景經一冊(次等/荒一)¶
　　　素箋本楷書欵識云右楊羲黄素黄庭經真跡¶
　　　趙文敏集有長歌乃其所藏也楊書以郗氏為¶
　　　師不學右軍父子然翩翩有沖霄之度實自餐¶
　　　霞服炁中來非臨池工力所能庶㡬也米元章¶
　　　待訪録云六朝人書無虞褚習氣余為庶常時¶
<pb:KR3h0062_WYG_034-13a>¶
　　　見之韓宗伯館師曽摹刻入鴻堂帖數行頗惜¶
　　　趙吳興何以都無臨本傳世也庚午八月十二¶
　　　日書於百花里之保和堂時年七十有六董其¶
　　　昌識後有陳繼儒跋一計七幅¶
　　　明董其昌書玊皇經一冊(次等/荒二)¶
　　　宣徳箋本楷書欵云奉道弟子董其昌熏沐敬¶
　　　書前有玊皇像後有徐甲像俱白描畫計七十¶
　　　一頁¶
<pb:KR3h0062_WYG_034-13b>¶
　　　明董其昌書玉皇經一冊(次等/荒三)¶
　　　宣徳箋本楷書欵識頁數同前¶
　　　無名氏書¶
　　道氏經冊¶
　　　六朝鸞筆草書玉匱經一冊(上等/天一)¶
　　　素箋本欵識云過武夷幔亭峰書贈道者紫霞¶
　　　白雲子後有紫霞真人謝鑒㣲藏八字元陽子¶
　　　静鑒元貞守八字亞樐道人謹觀六字正一静¶
<pb:KR3h0062_WYG_034-14a>¶
　　　應真君第九代嗣真張符寶藏十五字第十代¶
　　　子祥謹藏七字第十一代通拜守七字神仙之¶
　　　蹟四字普通三年二月八日散騎常侍領步兵¶
　　　校尉殷鈞題二十字沈約呂僧珍同觀七字前¶
　　　有貞觀御選御府圖書雙螭諸璽又張調印軍¶
　　　假司馬二印又貞觀小璽一又二印不可識後¶
　　　有宣和御覽璽二巴西鄧氏善之二印又貞觀¶
　　　小璽一妙楷臺部曲督印二印又八印漫漶不¶
<pb:KR3h0062_WYG_034-14b>¶
　　　可識計十三頁頁髙五寸三分廣七寸九分¶
　　　元人書黄庭長生玉經四冊(上等/地一)¶
　　　金粟箋本楷書有梁丘子註第一冊計二十七¶
　　　頁第二冊計二十四頁第三冊計二十二頁第¶
　　　四冊計二十四頁頁髙九寸七分廣七寸有竒¶
　　　明人書真武妙經一冊(上等/元一)¶
　　　漆箋本泥金楷書前有正統御製序云朕惟太¶
　　　極肇判二五攸分陽氣上浮為天垂日月星辰¶
<pb:KR3h0062_WYG_034-15a>¶
　　　之象陰氣下凝為地列山岳河海之形五行氣¶
　　　運於天而春夏秋冬之時以敘質具於地而東¶
　　　西南北之位以定生成萬物流行不息皆太極¶
　　　之動静鬼神之屈伸也鬼神形而上者雖無形¶
　　　聲之可見聞而其形而下者無物不有無時不¶
　　　然則昭著而不可掩至使天下之人齋明盛服¶
　　　以承祭祀洋洋乎如在其上如在其左右者尤¶
　　　神靈之至顯者也粤惟真武之神化本太陰之¶
<pb:KR3h0062_WYG_034-15b>¶
　　　精氣毓天一之水在天宿列虚危光昭於北極¶
　　　在地位分壬癸宰制於北方以徳之至妙曰大¶
　　　聖以主宰北天曰𤣥帝以總攝萬靈曰神君以¶
　　　統制神兵曰大將軍以黙闡天威顯靈三界曰¶
　　　真武其神靈之妙運無非宣昭太極推移陰陽¶
　　　斡旋五行造化萬物入幽出明變化無方驅雷¶
　　　奔電而神妙叵測上游太空稽羣神之功過下¶
　　　覽六合鑒人間之善惡仁恩所錫必及於善仁¶
<pb:KR3h0062_WYG_034-16a>¶
　　　威罰所加不容於邪惡九霄悉賴於真威十極¶
　　　咸資於神化誠天地之正氣為古今之明神肆¶
　　　歴代帝王皆敬仰威靈式崇禋祀我祖宗統御¶
　　　萬方建都神域尊禮百神尤嚴神祀朕自嗣承¶
　　　大統屢荷鴻釐崇敬之誠益加於昔乃者萬幾¶
　　　之暇徧閲古今載籍暨諸經典凡其言之有關¶
　　　於利國利民之道者靡不留心融會以求義理¶
　　　之指趣間得真武此經觀之若游混沌鴻濛於¶
<pb:KR3h0062_WYG_034-16b>¶
　　　太古之初杳𡨕茫昧莫究其始睹華星寶月於¶
　　　澄淵之底幽深𤣥逺莫得其實載覽其言有謂¶
　　　以不忠不孝不仁不義為惡行以除邪輔正救¶
　　　䕶羣品為善道深契天道福善禍淫之理前聖¶
　　　神道設敎之意姑以見聞發揮其槩世之觀者¶
　　　能沂流而求源由支而探本守太初之天履太¶
　　　乙之地敦太樸之風達太虚之境則物蒙其惠¶
　　　人被其仁鬼神歆徳天地錫福非惟修真者得¶
<pb:KR3h0062_WYG_034-17a>¶
　　　悟道之梯楷入聖之門户而於乾坤開闢之機¶
　　　鬼神變化之妙亦可探其本源矣是為序正統¶
　　　十四年三月十七日前有元始天尊像後有䕶¶
　　　法像俱泥金畫計二十五頁頁髙一尺一寸七¶
　　　分廣八寸三分¶
　　　明人書真武妙經一冊(上等/黄一)¶
　　　墨箋本泥金楷書前後泥金畫像經序及冊頁¶
　　　髙廣俱與前冊同惟序後闕載年號日月計二¶
<pb:KR3h0062_WYG_034-17b>¶
　　　十四頁¶
　　　明人書玊樞經一冊(上等/宇一)¶
　　　磁青箋本泥金楷書前有元始天尊像後有靈¶
　　　官像俱泥金畫計四十二頁頁髙一尺二寸五¶
　　　分廣八寸有竒¶
　　　明人書玊皇經三冊(上等/宙一)¶
　　　磁青箋本泥金楷書前有萬厯勅諭云朕奉天¶
　　　眷命嗣祖洪基夙夜憂勤資成治理每於萬㡬¶
<pb:KR3h0062_WYG_034-18a>¶
　　　之暇間閲黄老之言恭惟髙上玉皇本行集經¶
　　　讃上帝恢漠神通括天人真機要妙保家寜國¶
　　　福世康民自古哲王悉加崇重慮以紙墨之流¶
　　　傳未盡尊經之品義用是朕發誠心頒降帑金¶
　　　特命䖍潔道衆楷書金字玉皇尊經三部九卷¶
　　　安鎮名山宮觀永逺供奉諷誦祝釐上答皇天¶
　　　之眷佑恭祈錫慶以覃恩保泰朕躬永延夀福¶
　　　康禧景運安定臣民所在道流嚴潔禮誦敬護¶
<pb:KR3h0062_WYG_034-18b>¶
　　　玉典倍加奉持不許䙝玩損失欽哉故諭大明¶
　　　萬厯四十二年嵗次甲寅三月日年月上有廣¶
　　　運之寶四字第三冊經文後有尊經利益讃云¶
　　　恭惟玉皇尊經者寓真一之妙示解脱之門味¶
　　　之者神洽太和誦之者心離諸漏神功妙用廣¶
　　　博難量是經所在天神侍衛仙聖護持安天鎮¶
　　　地福國寜邦利濟人天阜康臣庶安供尊嚴功¶
　　　超萬有晨夕禮誦感應無窮上祝聖夀與天地¶
<pb:KR3h0062_WYG_034-19a>¶
　　　以齊年下保海宇並山嶽而同久解寃釋結度¶
　　　厄消灾垂世秘言𤣥功浩蕩更諮敬信嚴潔尊¶
　　　崇尊經戒律安供非地墮失人身䙝慢戲笑殃¶
　　　及祖宗&KR0008;誦訛漏魂擊迷津葷口讀念惡報縳¶
　　　形誹謗語䙝異類受生妄起雜想災厄交侵不¶
　　　信果報疾苦加臨間阻禮誦地獄追㝷禮誦不¶
　　　完受比㝠中損壊經字天必罰身凡修行戒律¶
　　　皆學人口傳惟禮誦玉經在志士敬信元科有¶
<pb:KR3h0062_WYG_034-19b>¶
　　　律勿犯戒條勸警方來觀者宜慎大明萬厯四¶
　　　十二年嵗次甲寅三月日年月上有廣運之寶¶
　　　四字首冊前有玉皇像末冊後有䕶法像俱泥¶
　　　金畫第一冊計一百一十一頁第二冊計九十¶
　　　二頁第三冊計一百頁頁髙一尺一寸七分廣¶
　　　七寸九分¶
　　　無名氏書¶
　　道氏經冊¶
<pb:KR3h0062_WYG_034-20a>¶
　　　明人書真君寶誥一冊(次等/天一)¶
　　　墨箋本泥金楷書前有真君像後有䕶法像俱¶
　　　泥金畫計五頁¶
　　　明人書玉樞寶懴二冊(次等/地一)¶
　　　磁青箋本泥金楷書上冊計五十五頁下冊計¶
　　　五十一頁¶
　　　明人書玊樞寶懴二冊(次等/元一)¶
　　　磁青箋本泥金楷書頁數與地字號同¶
<pb:KR3h0062_WYG_034-20b>¶
　　　明人書玉樞經一冊(次等/黄一)¶
　　　磁青箋本泥金小楷書前有天尊像後有䕶法¶
　　　像俱泥金畫計三十八頁¶
　　　明人書玉樞經一冊(次等/宇一)¶
　　　磁青箋本泥金小楷書畫像冊數俱與黄字號¶
　　　同¶
　　　明人書玊樞經一冊(次等/宙一)¶
　　　磁青箋本泥金小楷書畫像冊數俱與黄字號¶
<pb:KR3h0062_WYG_034-21a>¶
　　　同¶
　　　明人書玉樞經一冊(次等/洪一)¶
　　　磁青箋本泥金小楷書畫像冊數俱與黄字號¶
　　　同¶
　　　明人書參同圖一冊(次等/荒一)¶
　　　墨箋本泥金楷書冊中圖像互見計二十八頁¶
　　　明人書玉皇經三冊(次等/日一)¶
　　　磁青箋本泥金楷書前有天尊像著色畫第一¶
<pb:KR3h0062_WYG_034-21b>¶
　　　冊計二十九頁第二冊計三十一頁第三冊計¶
　　　三十頁¶
　¶
　¶
　¶
　¶
　¶
秘殿珠林卷十五¶
